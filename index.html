<html>
    <head>
        <meta charset="utf-8">
        <title>Git Tutorial</title>
        <meta name="viewport" content="width=device-width, initial-scale=1.0">
        <link rel="stylesheet" href="https://use.fontawesome.com/releases/v6.0.0/css/all.css">
        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Josefin+Sans:wght@400;700&family=Open+Sans:wght@400;600&display=swap" rel="stylesheet">
        <link rel="stylesheet" href="style.css">
    </head>
    <body>
        <div class="container">
            <h1>Nic dwa razy się nie zdarza</h1>
            <p class="author">Wisława Szymborska</p>
            
            <div class="poem">
                <p>Nic dwa razy się nie zdarza<br>
                i nie zdarzy. Z tej przyczyny<br>
                zrodziliśmy się bez wprawy<br>
                i pomrzemy bez rutyny.</p>

                <p>Choćbyśmy uczniami byli<br>
                najtępszymi w szkole świata,<br>
                nie będziemy repetować<br>
                żadnej zimy ani lata.</p>

                <p>Żaden dzień się nie powtórzy,<br>
                nie ma dwóch podobnych nocy,<br>
                dwóch tych samych pocałunków,<br>
                dwóch jednakich spojrzeń w oczy.</p>

                <p>Wczoraj, kiedy twoje imię<br>
                ktoś wymówił przy mnie głośno,<br>
                tak mi było, jakby róża<br>
                przez otwarte wpadła okno.</p>

                <p>Dziś, kiedy jesteśmy razem,<br>
                odwróciłam twarz ku ścianie.<br>
                Róża? Jak wygląda róża?<br>
                Czy to kwiat? A może kamień?</p>

                <p>Czemu ty się, zła godzino,<br>
                z niepotrzebnym mieszasz lękiem?<br>
                Jesteś - a więc musisz minąć.<br>
                Miniesz - a więc to jest piękne.</p>

                <p>Uśmiechnięci, współobjęci<br>
                spróbujemy szukać zgody,<br>
                choć różnimy się od siebie<br>
                jak dwie krople czystej wody.</p>
            </div>
        </div>
    </body>
</html>